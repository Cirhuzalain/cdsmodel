lakini marekani inaonekana kusita kujihusisha kikamilifu katika mzozo huo ambao tayari umegeuka kuwa vita. mapema, waziri wa ulinzi wa ufaransa, gerard longuet alisema mashambulizi yanayofanywa na kanali gaddafi hayatomalizika iwapo marekani haitajihusisha kikamilifu katika operesheni za kijeshi nchini libya, operesheni ambazo zinaonekana kusita baada ya jumuiya ya kujihami ya nato kuchukua jukumu hilo tangu machi 31 mwaka huu.   huku ikisema hadharani kwamba ndege za kivita zipo iwapo zitahitajika, marekani imekuwa ikisita kujiingiza katika mzozo mwingine kwenye ulimwengu wa mataifa ya kiarabu. wachambuzi wanasema kuwa suala la kutoa mafunzo ya kijeshi na kuwapatia waasi silaha huenda likawa linaendelea, lakini litabidi kuimarishwa na kuwepo mashambulizi zaidi ya anga ya marekani ili kuepuka mkwamo wa muda mrefu ambao utaonekana kama kushindwa kwa operesheni za nato.   katibu mkuu wa nato anders fogh rasmussen   juzi jumatano, wizara ya ulinzi ya marekani ilisema kuwa ndege zake za kivita zimeendelea kuvishambulia vikosi vya kanali gaddafi baada ya nato kuchukua rasmi jukumu la operesheni hizo. mchambuzi mmoja wa masuala ya kisiasa, marko papic anasema kukosekana kwa mashambulizi ya anga ya karibu pamoja na ujuzi mdogo wa kijeshi walionao waasi ndivyo vitu vikubwa vinavyokwamisha operesheni za nato.   hata hivyo, wachambuzi wana hofu iwapo marekani itakuwa tayari kuchukua tena jukumu kamili la kuongoza operesheni za kijeshi nchini libya. barak seener wa taasisi moja ya london anasema kuwa marekani itaendelea kutoa msaada wa kijasusi, lakini utawala wa rais barack obama hautaki kuwa kiini cha mizozo mipya ya kigeni wakati ambapo inatafuta kuachana na mikakati iliyorithi kutoka kwa wengine.   karl-heinz kamp wa chuo cha mafunzo ya kijeshi cha nato, anasema kuwa libya kwa mara nyingine imeonyesha mapungufu ya kijeshi ya vikosi vya muungano. anasema kwa sasa wako katika hali ambayo wote wana wasiwasi kuhusu aina ya mkwamo ambao waasi peke yao hawawezi kuutatua na utawala wa kanali gaddafi haudondoki. kamp anasema vifaru chapa a-10 ndiyo madhubuti kutumika katika operesheni kama hiyo ya kushambulia vifaru vinavyozuia mitaa, lakini marekani imekuwa ikisita.   kamp anasema ili kumaliza mkwamo huo patahitajika kuongeza zaidi mashambulizi ya anga au ardhini, lakini nchi washirika wa nato kama vile uturuki, ambayo awali ilipinga uvamizi wa kijeshi nchini libya, inapinga suala la kuongeza operesheni hizo za nato. hakuna nchi yoyote, ikiwemo uingereza na ufaransa ziko tayari kuendesha operesheni za mashambulizi ya ardhini, isipokuwa labda kwa vikosi maalum vya jeshi, ambavyo uwepo wake utakataliwa.   karl heinz kamp wa chuo cha mafunzo ya kijeshi cha nato   barak seener anabainisha kuwa washirika wa nato wamesaidia kuanza kwa mkwamo huo kwa kulitafsiri azimio la umoja wa mataifa kama lenye kudhibiti malengo yao dhidi ya vikosi vya kanali gaddafi ambavyo vinawatishia raia. wakati nchi wanachama 28 wa nato wakiwa bado wamegawanyika kuhusu kuwapatia silaha na mafunzo waasi, hatua hiyo huenda isiwe kikwazo kwa nchi moja moja za magharibi na mataifa ya kiarabu kufanya hivyo.   wachambuzi hao wanasema hatua ya mwisho ya nato itakuwa kutangaza mamlaka yake ya operesheni za umoja wa mataifa ya kuwalinda raia kama yenye ushindi iwapo vikosi vya kanali gaddafi vitaacha mashambulizi na kumaliza operesheni zake. lakini kamp anasema ni lazima kuwa na nguvu na uwezo ili kubakia libya, kwani walidhani kanali gaddafi angeondoka madarakani haraka, ambapo hilo lingekuwa jambo zuri, lakini suala ni kusubiri na kuona kwa wiki moja au mbili zijazo.   mwandishi: grace patricia kabogo (rtre)mhariri:abdul-rahman
hayo yamo katika barua maafisa na wanajeshi hao waliyoandika ambayo ilichapishwa ijumaa katika vyombo vya habari.   gazeti la yediot aharanot linalosomwa na watu wengi, limechapicha hivi karibuni sehemu ya barua hiyo. ikiwa barua hiyo ni sahihi, itakua ni moja ya maamuzi muhimu yanayochukuliwa na raia wa israel dhidi ya msimamo wa serikali tangu miaka kadhaa iliyopita.   wanajeshi hao wanawake na wanaume, waliyosaini kwenye barua hiyo walihudumu katika kitengo cha ujasusi wa jeshi cha 8200, gazeti la yediot aharanot limeeleza.   kitengo hicho ambacho kinalinganishwa na shirika la kitaifa la usalama nchini marekani nsa, kina uzowefu katika masuala ya ulinzi kupitia intaneti. wanajeshi hao wa ziada wanaweza kuitishwa mahakamani kwa muda wowote.   hata hivo wanajeshi hao 43, ambao majina yao hayakutajwa katika vyombo vya habari, wamekataa kata kata kuendelea kuhudumu katika kitengo hicho, ambacho wanadai kwamba kimekua kikihatarisha usalama wa mamilioni ya raia.   barua hiyo walioandika imewasilishwa kwa waziri mkuu wa israel, benjamin netanyahu, na kwa mkuu wa majeshi.   hakuna ushahidi wa wanajeshi hao waliyokataa kuendelea kuhudumia jeshi la israel, ambao unaonesha kuwa uamzi waliochukua unaambatana na mashambulizi ya jeshi la israel yaliyoendeshwa mwezi julai na agosti katika ukanda wa gaza.         mwanamke mmoja miongoni mwa wanajeshi hao amebaini kosa kubwa alilofanya lilosababisha kifo cha mtoto mchanga. wengine wameelezea masikitiko yao kuona walitumiwa kwa kipindi kirefu kwa kusikiliza kwa simu mazungumzo ya wapalestina ambayo hayakua hata yanawahusu.   “ tunatolea wito wanajeshi wote ambao wanaendelea kuhudumu aidha watakao hudumu katika kitengo hicho pamoja na wananchi wa israel kupaza sauti zao dhidi ya maovu hayo yanayotendewa wapalestina ili yaweze kukomeshwa”, wameeleza katika barua yao.   wanajeshi hao 43 wanakabiliwa na adhabu ya kifungo jela.
viongozi hawa wanaendelea kukutana kwa lengo la kupata suluhisho la vita vya wenyewe kwa wenyewe nchini mwao.   mazungumzo hayo, ambayo yanafuata mkutano wa kikanda wa mataifa ya afrika mashariki nchini ethiopia ili kufufua mchakato wa amani nchini sudani kusini, yatafanyika wakati ambapo umoja wa mataifa umetoa muda hadi mwishoni mwa mwezi juni kwa makundi hasimu kuwa yamefikia " mkataba wa kisiasa unaofaa ", huku ukitishia kuwachukulia vikwazo.   rais wa sudani omar al-bashir anatarajia kuwa msimamizi wa mazungumzo hayo ya moja kwa moja kati ya viongozi hawa wawili wa sudani kusini mnamo juni 25 mjini khartoum, "wizara ya mambo ya nje ya sudani imesema katika taarifa yake.   sudani itafanya kila kilio chini ya uwezo wake ili makundi hasimu nchini sudani kusini yafikie makubaliano ya kudumu, wizara hiyo imeongeza.   timu ya kiufundi kutoka jumuiya ya maendeleo ya nchi za afrika mashariki (igad), inayoendelea na jitihada za kuimarisha mchakato wa amani nchini sudani kusini, itawasili khartoum mwishoni mwa wiki hii, chanzo hicho kinasema.   sudani kusini ilipata uhuru kutoka sudani mwaka 2011. nchi hiyo ilitumbukia katika vita vya wenyewe kwa wenyewe mwishoni mwa mwaka 2013 wakati kiir alimshtumu makamu wake wa zamani, riek machar, kujaribu kumpindua madarakani.   mgogoro uliosababishwa na wawili hao umesababisha maelfu ya watu kupoteza maisha na mamilioni ya watu kuyatoroka makaazi yao. mamia ya maelfu wamekimbilia nchini sudani kwa mujibu wa umoja wa mataifa.
rwasa amewaambia waandishi wa habari huko villa kwenye mji mkuu wa bujumbura , kuwa miaka mitatu iliyopita, alilazimika kuwaacha watu wake wa karibu  ili kunusuru maisha yake ,kutokana na mzozo uliotokana na uchaguzi, na kuongeza kuwa hii leo anamaliza muda wake wa kukaa mafichoni kuitika wito wa kurejea nyumbani na kuongoza chama chake.   akiwa amevalia nadhifu suti ya rangi ya bluu na tai nyekundu, kwa mara ya kwanza rwassa amejitokeza katika ukumbi wa ndani wa jamii ambapo wafuasi wake walikuwa wakiadhimisha kurudi kwake   maafisa kadhaa wa umoja wa mataifa na wanadiplomasia wa kigeni pia walikusanyika kushuhudia kurudi kwake lakini maafisa kadhaa wa polisi walimzuia rwasa na kumrudisha nyuma, wakisema kwamba  hakuwa na mamlaka muhimu ya kufanya mkutano.   awali msemaji  wa rwasa aliarifu kuwa kiongozi huyo anakuja kukusanya wafuasi wake na kuwaweka pamoja kwa ajili ya kujiandaa na uchaguzi mkuu ujao wa mwaka 2015 ambapo atawania kiti cha urais.   juni 2010 agathon rwasa alirejea mafichoni kwa kile alichodai anahofia usalama wake. hata hivyo mauaji ya hapa na pale yalifuatia kutoroka kwa kiongozi huyo aliye vikwa lawama na kundi lake kuhusika katika mauaji hayo.   serikali ya burundi ilimchukulia kiongozi huyo kama kiongozi hatari sana kwa usalama wa taifa hilo na kuanzisha harakati za kumsaka bila mafaanikio.   aime magera amesema kwamba kiongozi huyo wa upinzani aliachana na uasi na hawezi tena kureja msituni, na kwamba hajawahi kuhamasisha vurugu kama inavyo daiwa. ameongeza kwamba jamii ya kimataifa imechangia pakubwa katika hatuwa hii.   duru za kidiplomasia zimethibitisha taarifa hii na kuongeza kuwa juhudi za jamii ya  kimataifa zimefaanikisha kumrejesha kiongozi huyo baada ya kukubali kuwa hatoendelea kuukana utawala uliopo.   tangu mwaka 2010, agathon rwasa alitajwa kukimbilia nchini drcongo katika mkoa wa kivu ya kusini, tanzania na zambia, lakini msemaji wake amesema kiongozi huyo hajawahi kutoka katika ardhi ya burundi, na alikuwa akijificha miongoni mwa wananchi ambao walimuhudumia kwa kipindi chote hiki.
sauti zilipazwa, na shangwe zilikuwa zinaongezeka kila wakati, kila point iliyokuwa inapatikana ambayo ilikuwa inamchukua andy murray karibu na kumaliza miaka 77 ya uingereza kusubiri kulinyakua taji la wimbledon.    ndiyo hali inayoweza kuelezewa katika mchezo wa tennis uliofanyika jana kati ya andy murray wa uingereza na novak djokovic wa serbia , ambapo mashabiki 15,000 walishuhudia patashika nguo kuchanika katika fainali iliyodumu karibu saa tatu na nusu na hatimaye kwa mara ya kwanza katika muda wa miaka 77 uingereza umeweza kuonja raha ya kuwa mabingwa tena katika mchezo huo.   andy murray na novak djokovic wakikumbatiana baada ya fainali    mafanikio ya grand slam hayakuja kirahisi ana haraka kwa andy murray katika muda wake wa kucheza tennis, na hakika hayakuja kwa haraka uingereza katika uwanja wao wenye sifa tele na pia mashindano hayo maarufu duniani ya wimbledon. kwa hiyo kulikuwa na kitu kinachoendana na mchezo huo jana , hamasa ikiongezeka, wasi wasi , shauku na kila aina ya mvuto kwa waingereza kusubiri muda zaidi kuweza kutawazwa mabingwa wa taji hilo.    andy murray ambaye yuko katika nafasi ya pili katika orodha ya wachezaji bora wa mchezo wa tennis duniani kwa wanaume, amemshinda mchezaji nambari moja novak djokovic kwa seti 3-0 , kwa michezo 6-4 , 7-5 na 6-4.   bingwa wa wimbledon andy murray    andy murray amesema haikuwa rahisi kama ilivyoonekana:    "nilifanyakazi ya ziada katika mchezo ule. ni points chache ambazo nimezipata kwa taabu sana katika mchezo kama huo katika maisha yangu. ulikuwa mchezo tofauti kabisa ukilinganisha na mashindamno ya us open na kushinda ubingwa wa wimbledon. ndio ... kwa kweli bado sijaamini, nashindwa kuweka kichwa changu sawa nikifikiri kuhusu mchezo huo. siamini."    naye novak djoklovic alimwagia sifa tele murray kwa ushindi wake jana.    "ukweli ni kwamba alicheza vizuri sana katika wakati muafaka. nilikuwa katika seti ya pili na ya tatu , mbele kwa 4-2 na kupoteza mipira ya kuanzia katika mchezo huo na nilimruhusu kunipita bila sababu maalum. alipata ushindi katika kila mchezo na alikimbilia kila mpira na kuupata. alikuwa kila mahali katika eneo lake na alionesha mchezo wa hali ya juu wa tennis. bila shaka yoyote, alistahili kushinda."    baadhi ya mashabiki wa mchezo huo wanasema kuwa mchezo wa tennis sasa unarejea katika hadhi yake na shauku, baada ya kudorora kidogo.    jumamosi wajerumani walikuwa katika runinga zao wakikodolea macho mchezo wa tennis kati ya kijana chipukizi sabine lisicki na marion bartoli wa ufaransa : katika mchezo huo marion bartoli aliibuka mshindi kwa seti 2-0 , kwa michezo 6-1 na 6-4.    nao daniel nestor na kristina mladenovic waliibuka kidedea baada ya kushinda pambano dhidi ya bruno soares na lisa raymond kwa seti 2-1 kwa michezo 5-7 6-2 na 8-7 kwa wachezaji wawili wawili wanaume na wanawake jana katika mashindano hayo ya wimbledon.    wizara kuchunguza madai ya wachezaji    wizara ya michezo nchini nigeria imeunda jopo la kuchunguza mzozo wa wachezaji wa timu ya taifa ya nchi hiyo ambao karibu usababishe kuvurugika kwa mashindano ya kombe la mabara nchini brazil kwa timu hiyo kujitoa, baada ya wachezaji kugoma kutoka katika hoteli waliyofikia nchini namibia wakitakiwa kusafiri kwenda brazil.   kikosi cha timu ya taifa ya nigeria    wizara hiyo imesema jopo la watu sita limeundwa na litaanza kazi siku ya alhamis na kuripoti kuhusu uchunguzi wao katika muda wa wiki mbili.    wachezaji wa nigeria waligoma kwenda katika mashindano ya kombe la mabara mwezi uliopita baada ya malipo yao ya ziada , "bonasi", kwa ajili ya michuano ya kufuzu kucheza katika fainali za kombe la dunia kupunguzwa na shirikisho la soka la nigeria kutoka kitita cha dola 10,000 iwapo timu hiyo itapata ushindi hadi dola 5,000 na dola 2,500 iwapo itatoka sare.    wizara ya michezo iliingilia kati na kutoa fedha za ziada , na kusafisha njia kwa kikosi hicho cha tai wa kijani wa nigeria kusafiri kwenda brazil, ambako waliwasili muda mfupi tu kabla ya mashindano hayo kuanza.    rais wa fifa sepp blatter amewaambia viongozi wa michezo wa palestina jana kuwa atazungumza na maafisa wa israel wajaribu kupunguza adha za kusafiri kwa wachezaji wa soka wa palestina. blatter alikuwa anatarajiwa kukutana na viongozi wa chama cha soka nchini israel leo na alikuwa anatarajia kuzungumza na viongozi wa kisiasa nchini humo kuhusu suala hilo.   rais wa fifa sepp blatter    wapalestina wamekasirishwa na ukweli kwamba majeshi ya usalama ya israel , ambayo yanadhibiti matembezi ya watu kati ya ukanda wa gaza na maeneo yanayokaliwa na israel ya ukingo wa magharibi wanawazuwia wachezaji kusafiri kama watakavyo kati ya maeneo hayo yaliyotengwa.    ghana yaingia nusu fainali    ghana imefanikiwa kuingia katika nusu fainali ya mashindano ya vijana chini ya miaka 20 inayofanyika nchini uturuki baada ya kuishinda chile kwa mabao 4-3 jana.    ghana ambayo ni taifa la kwanza kutoka bara la afrika kutawazwa mabingwa wa kombe hilo la vijana chini ya miaka 20 itakutana na ufaransa katika nusu fainali wakati iraq ilifanikiwa kuingia katika hatua hiyo baada ya kuitoa korea ya kusini kwa mikwaju ya penalti baada ya kutoka sare ya mabao 3-3 dhidi ya korea ya kusini. iraq sasa itakwaana na uruguay katika nusu fainali ya pili.   mchezo wa vijana chini ya miaka 20 kati ya iraq na korea ya kusini    wakati huo huo mashindano ya kitaifa ya vijana wa umri wa miaka 17 imemalizika mwishoni mwa juma hili nchini tanzania, ambapo mkoa wa mwanza umeibuka mabingwa wa mashindano hayo kwa kuishinda morogoro kwa bao 1-0 katika mchezo uliofanyika katika uwanja wa kumbukumbu ya karume jijini dar es salaam.    nayo timu ya kinondoni ilitwaa taji la wanawake kwa kuifunga ilala kwa bao 1-0.    wachezaji wanaohama    kwa upande wa wachezaji kuhama na kuingia katika vilabu vipya msimu ujao, olympique lyon imepata saini ya mlinzi wa pembeni raia wa ureno hugo miguel lopes kwa kuazimwa kutoka sporting lisbon.    mchezaji wa zamani ambaye aliwahi kuwa mchezaji bora wa mwaka katika bara la ulaya hristo stoichkov amejiuzulu kuwa kocha wa timu ya cska sofia ya bulgaria baada ya kuwa katika wadhifa huo kwa muda wa mwezi mmoja, akisema kuwa hana imani na wamiliki wa klabu hiyo pamoja na udanganyifu wao usio kwisha.    mlinzi wa zamani wa timu ya taifa ya ufaransa eric abidal amejiunga na monaco kwa mkataba wa mwaka mmoja baada ya mkataba wake na barcelona kumalizika.    nyota wa soka wa zamani wa ufaransa thierry henry atakuwa miongoni mwa wachezaji 10 waliotajwa jana katika kikosi cha ligi ya marekani , major league soccer all-stars kitakachopambana na as roma ya italia julai 31 mjini kansas.    mbio za magari.   mshindi wa mbio za magari za grand prix nchini ujerumani sebastian vettel    iwapo washindani wake wanatataka kumzuwia sebastian vettel kushinda ubingwa wake wa nne mfululizo katika mbio za magari za formula one,watahitaji kutafuta mbinu mbabada. vettel alishinda jana mbio hizo za grand prix nchini ujerumani na kuwaacha washindani wake kwa zaidi ya point 34 dhidi ya fernando alonso anayeendesha gari ya ferrari.    mwandishi: sekione kitojo / afpe / ape / rtre    mhariri: mohammed khelef
mhariri  wa  gazeti  la  rheinpfalz la mjini  ludwigshafen anazungumzia  kuhusu mkutano wa  nato  na  ukosoaji wa  rais  wa marekani donald trump kwa ujerumani.   mhariri  anaaandika  kwamba muuzaji  ambaye anagombana  na wanunuzi  wake  anaharibu  kazi  yake. bila  shaka  rais  wa marekani donald trump  ndivyo  anavyofanya. kwa anataka marekani  iuze  gesi  nyingi  zaidi asilia kwa  bara  la  ulaya, anaishambulia  ujerumani  kutokana  na  kuagiza  gesi nyingi na  hali hiyo  anaiita  kuwa "mfungwa  wa  urusi. kwa  hiyo sio tu mzozo wa kibiashara  wa  trump, lakini  pia  matamshi yake  ya  kijinga yanaharibu  muonekano wa  marekani. kuishutumu  ujerumani kwamba  inaifanya urusi  kuwa tajiri na  pia  kwamba  ujerumani itakuwa inaitegemea  zaidi urusi  ni  jambo  lisilo  na  msingi. kwa miongo  kadhaa  mataifa  ya ulaya  yamekuwa  yakitegemea  gesi kutoka  katika  eneo  la  siberia. kama mshiriam wa  kibiashara urusi  wakati  huo  ilikuwa yenye  kuaminika kuliko ilivyokuwa marekani. madai ya trump sio ya  kweli  kama  zilivyo  hesabu  zake. ujerumani  haipati  mahitaji  yake  ya nishati  kwa  asilimia  70 kutoka urusi, lakini  chini  ya  asilimia  40  tu.   nae mhariri  wa  gazeti  la hannoversche allgemeine zeitung akizungumzia  mkutano  wa  kilele  wa  nato  anasema, sentensi muhimu kuhusiana  na  siasa  za  marekani  chini  ya  trump aliisema  merkel  zaidi  ya  mwaka  mmoja  uliopita  katika  hema la bia  mjini  munich katika  eneo  la tamasha la  bia kule trudering. wakati  huo  merkel  alisema, muda ambapo tumezowea  kubweteka, umepita. watu wa ulaya  tunapaswa  kuelekeza mustakabali  wetu wenyewe. matamshi  haya  ndio  kwanza  tunayabaini. mataifa  ya ulaya, hususan  ufaransa na  ujerumani, yanapaswa  kujitafakari , kwamba anaweza  kuondoa  mwanvuli unaotulinda  na silaha za kinyuklia. na  baada  ya  hapo? huenda  kikosi  cha  kupambana  na silaha  za  kinyuklia  cha  ufaransa  kilichopo ulaya  ya  kati kikalazimika  kuingilia  kati. kwa  hali  halisi  ya  hivi  sasa  huenda isiwe  hivyo.  huenda  matumizi  ya  asilimia  2 ya pato jumla  la  taifa haitakuwa kiwango  cha  mwisho. tunaweza  kufikia  haraka  lengo hilo  la  asilimia  2, kuliko tunavyopenda, iwapo  trump atavuruga uchumi  wa  dunia  kupitia  vita  vya  kibiashara. asilimia  2 inaweza kufikiwa  bila  ya  kuchukua  hatua  zaidi, kwa  kuwa  inawezekana kutokana  na  kunywea  kwa uchumi.   kuhusu  hukumu  dhidi ya  beate zschaepe mwanamke  anayedaiwa kuhusika  na  kundi  la  kigaidi, gazeti  la  weser-kurier la  mjini bremen,  linaandika  kwamba, wakili wa zschaepe  tayari alishasema, kwamba  atakata  rufaa  dhidi  ya  uamuzi  wa mahakama  hiyo. wakili  anadai  kwamba  mwanamke  huyo mwenye umri  wa  miaka  43 hakuwahi  kabisa  kuhusika  katika  tukio  la shambulizi, kutambua  kuwa hajawahi  kuhusika kabisa na watu waliofanya  mashambulizi.  hali  hiyo inaweza  kuleta msisimko mkubwa, kwasababu  kundi  hilo  la  washambuliaji  linafahamika  kwa kiwango  kikubwa  walikuwa wakifanya  shughuli  zao  kwa  karibu sana.   naye mhariri  wa  gazeti la  allgemeine zeitung  la  mjini  mainz akizungumzia  kuhusu  hukumu dhidi  ya  idara ya  nsu linasema historia  ya  nsu ni  historia  ya kushindwa  vibaya  katika jamhuri ya ujerumani. kwa miaka  mingi  kumekuwa na wasi wasi  wa kundi  la mauaji na lilionekana  kuwa  halihusiki na  mauaji  hayo. na  kundi lililokuwa  likiwasaidia  lilitathminiwa  kuwa  na  kiasi  ya  watu 100 hadi 200.  wengi  wao  bado  hawajulikani  ama  hawajatiwa  hatiani.   mwandishi: sekione kitojo / inlandspresse / deutschland   mhariri: mohammed khelef
mabingwa hao wa afrika walifuzu kama washindi wa pili katika kundi f licha ya kushindwa mabao 3-2 na argentina katika ya mwisho ya makundi.   nigeria iliingia katika mechi hiyo ikifahamu  fika kuwa iwapo iran itailaza   bosnia basi wao walifaa kuilaza argentina.   hata hivyo bosnia haikuchelea iliizaba iran 3-1  na kupunguza shinikizo kwa vijana wa stephen keshi .   nyota wa argentina lionel messi alifunga mabao mawili na kuwasaidia kuibana nigeria.   mshambulizi huyo wa barcelona alifunga bao la kwanza, lakini ahmed musa akasawazishia nigeria chini ya  sekunde 80.   messi alifunga tena kupitia mkwaju wa adhabu na kufanya mambo kuwa 2-1 kabla ya mapumziko, lakini musa akasawazisha tena.   marcos rojo alifunga bao la ushindi kwa argentina na kuifanya timu yake kumaliza kileleni mwa kundi f kwa kushinda mechi zote tatu walizocheza, huku nigeria ikifuzu katika nafasi ya pili kwa alama 4 baada ya iran kushindwa kunyakua alama kutoka kwa bosnia-hercegovina.   ilichukua dakika 3 tu kabla ya bao la kwanza kufungwa baada ya messi kukutana na pasi yake angel di maria.   waargentina hawakuwa wamekamilisha kusherehekea kabla ya nigeria kusawazisha.   kiungo cha kati michel babatunde   alimmegea  pasi safi  musa aliyefunga bao hilo la kusawazisha .   ilikuwa mara ya kwanza kwa historia ya kombe la dunia kwa timu mbili zinazochuana kufunga katika dakika tano za kwanza.   nigeria sasa itachuana ufaransa katika mkondo wa pili huku
mmiliki wa aston villa, randy lerner na mcleish wameafikiana kuhusu wadhifa huo.   mcleish alijiuzulu kama kocha wa klabu cha birmingham city siku ya jumapili.   takriban, mashabiki 500 walikusanyika nje ya uwanja wa nyumbani wa klabu hiyo wa villa park kupinga uwezekano wa kuteuliwa kwa raia huyo wa uskochi kama kocha wao mpya.   mcleish alisitisha likizo yake mjini corsica na kurejea nchini uingereza ili kushauriana na lerner hapo jana.   siku ya jumanne, villa, ilisema kuwa, wanafahamu kuwa kocha huyo hana uhusiano na klabu chochote na kwamba wana nia ya kumsaili, kuhusu uwezekano wa kuchukua wadhifa huo.   lakini klabu cha  birmingham kimetoa taarifa ikiwashutumu majirani wao kwa kuawapokonya kocha.
kila mmoja kati ya mateka hao 53, au jamaa zake, atapokea fidia ya $4.4m (£3m), kwa mujibu wa mswada wa matumizi ya pesa marekani ambao ulipitishwa ijumaa.   waathiriwa wa mashambulio mengine ya kigaidi yaliyofadhiliwa na dila, kama vile mashambulio ya bomu katika balozi za marekani afrika mashariki mwaka 1998 pia watakuwa na nafasi ya kulipwa fidia.   wamarekani hao walizuiliwa mateka siku 444, na kisa hicho kilipelekea marekani kukatiza uhusiano wake na iran.   uamuzi wa kulipa fidia umetokea baada ya mwafaka tata uliotiwa saini kati ya mataifa yenye ushawishi mkubwa duniani na iran kuhusu mpango wake wa nyuklia.   matekani hao wamepigania fidia kwa miaka mingi lakini mwafaka uliofanikisha kuachiliwa kwao ulikuwa na kifungu cha kuwazuia kuwasilisha madai ya fidia.   majaribio yao mara kwa mara yalizuiwa na mahakama, ikiwa ni pamoja na rufaa iliyokataliwa na mahakama ya juu.   bunge halikuweza kupitisha sheria za kuwalipa fidia.   pesa watakazolipwa sasa huenda zikatoka kwa faini kubwa ya $9bn iliyotozwa benki ya paribas ya ufaransa kwa kukiuka vikwazo vilivyowekewa iran, sudan na cuba, gazeti la new york times limeripoti.   jumla ya $1bn zitatumiwa kufidia waathiriwa wa ugaidi na $2.8bn zitatendwa kusaidia waathiriwa wa shambulio la 9/11 na familia zao.   sheria hiyo mpya inatoa fursa ya kulipwa $10,000 kwa kila siku ambayo mateka alizuiliwa, huku wanandoa na watoto nao wakilipwa hadi $600,000. malipo ya kwanza yatatolewa katika kipindi cha mwaka mmoja.   mateka 36 kati ya 53 waliozuiliwa mateka ubalozi wa marekani mjini tehran ulipovamiwa bado wako hai.
kumekuwa na ripoti kwamba klabu hiyo imejiandaa kumfuta meneja huyo na kumpa kazi mreno aliyefutwa kazi chelsea mwezi desemba jose mourinho.   moyes, aliyefutwa kazi na klabu hiyo baada ya kufanya kazi miezi kumi pekee, amesema klabu hiyo haifai kupata sifa za “klabu inayofuta mameneja kiholela”.   amesema ingawa klabu hiyo ilishindwa na klabu ya midtjylland fc ya denmark katika mechi ya europa leauge alhamisi, bado kuna mechi ya marudiano nyumbani ambayo wanaweza kushinda.   moyes mesema alisikitika sana alipofutwa kazi baada ya kufanya kazi miezi kumi pekee.   lakini nyota wa zamani wa newcastle united alan shearer amesema ni kama klabu hiyo haina matumaini hasa baada ya   kushindwa 2-1 na sunderland katika ligi ya premia.   ameambia bbc sport kwamba baada ya mechi hiyo, van gaal alionekana kama mtu aliyeishiwa na mawazo na aliyesalimu amri.   kwa mujibu wa shearer, uchezaji wao europa league siku ya alhamisi ulikuwa duni sana.   baada ya kufutwa kazi manchester, moyes alipata kazi real sociedad nchini uhispania lakini   akafutwa kazi baada ya kukaa mwezi mmoja.
