matokeo ya awali yanaonyesha mgombea huyo wa upinzani amemshinda mgombea mwingine  wa upinzani martin fayulu, pamoja na mgombea aliyekuwa anaungwa mkono na serikali emmanuel shadary.   mkuu wa tume ya taifa ya uchaguzi (ceni) corneille nangaa, alisema mapema alhamisi kwamba bw tshisekedi alipata asilimia 38.57 ya kura zilizopigwa na "anatangazwa mshindi wa urais mteule."   tshisekedi alipata zaidi ya kura 7 milioni naye bw fayulu akapata kura takriban 6.4 milioni, huku mgombea wa serikali emmanuel ramazani shadary akipata takriban kura 4.4 milioni.   *waliojitokeza kupiga kura kwa mujibu wa ceni ni 47.56%.   bw fayulu ameyapinga matokeo hayo yaliyotangazwa na tume ya taifa ya uchaguzi.   ameambia idhaa ya kifaransa ya bbc kuwa: "hii ni kashfa mbaya sana. matokeo haya hayana uhusiano hata kidogo na ukweli halisi. raia wa congo hawataukubali utapeli kama huu daima.  felix tshisekedi hakupata kura 7 milioni, haiwezekani. alizitoa wapi?"   bw tshisekedi, kwa upande wake ameyafurahia matokeo hayo na kumsifu pia rais anayeondoka joseph kabila.   akiwahutubia maelfu ya wafuasi wake waliokusanyika mji mkuu kinshasa, tshisekedi amesema atakuwa "rais wa raia wote wa congo".    "namshukuru rais joseph kabila ambaye leo hatufai tena kumchukulia kama adui, lakini kama mshirika katika mabadiliko ya kidemokrasia nchini mwetu," amesema.   barnabe kikaya bin karubi, ambaye ni mmoja wa washauri wakuu wa rais joseph kabila amekubali matokeo hayo, kwa mujibu wa shirika la habari la reuters.   amesema: "bila shaka hatujafurahia kwamba mgombea wetu alishindwa, lakini raia wa congo wameamua na demokrasia imeshinda."   waziri wa mambo ya nje wa ufaransa jean-yves kwa mujibu wa shirika la habari la reuters ameomba kuwepo na ufafanuzi kuhusu matokeo hayo akisema ushindi wa bw tshisekedi unaenda kinyume na uhalisia mashinani.   "kanisa katoliki la congo lilifanya hesabu yake na kutoa matokeo tofauti kabisa," amenukuliwa na shirika hilo.   nchi ya ubelgiji ambayo iliitawala drc wakati wa ukoloni imeungana na ufaransa katika kutilia mashaka matokeo hayo.    waziri wa mambo ya nje didier reynders amenukuliwa la shirika la habari la reuters akiiambia redio ya taifa rtbf kuwa ubelgiji itatumia nafasi yake ya muda katika baraza la usalama la umoja wa mataifa kutaka taarifa rasmi ya kilichotokea.     "tuna mashaka na inabidi tuhakikishe na kujadiliana suala hili katika vikao vya baraza la usalama," bw reynders ameongeza.   katibu mkuu wa umoja wa mataifa antonio guterres ametoa wito kwa wadau wote kujiepusha na vurugu.   "...waelekeze mizozo yoyote kuhusu matokeo ya uchaguzi kwa mifumo na taasisi zilizopo kwa mujibu wa katiba ya jamhuri ya kidemokrasia ya congo, msemaji wake stephane dujarric, amesema akiwa mjini new york.   umoja wa afrika (au) wametaka mzozo wowote kuhusu matokeo ya uchaguzi huo yatatulie kwa njia ya amani.   mkuu wa kamisheni ya au moussa faki mahamat amesema: "ni muhimu kwa mtanziko wowote wa matokeo, hususani kuwa hayajaakisi matakwa ya wananchi, inabidi utatuliwe kwa njia ya amani kwa kutumia sheria na makubaliano ya kisiasa kwa pande zinazohusika."   iwapo matokeo hayo yatathibitishwa, bw tshisekedi atakuwa mgombea wa kwanza kabisa wa upinzani kushinda uchaguzi wa urais tangu drc ilipojipatia uhuru.   bw tshisekedi yuko kwenye muungano wa kisiasa aliyekuwa mgombea wa chama cha unc (union for the congolese nation) vital kamerhe unc ambapo walikuwa wamekubaliana kwamba tshiskedi atagombea wadhifa wa rais naye kamerhe awe waziri mkuu iwapo muungano wao utashinda urais.   rais joseph kabila anatarajiwa kuondoka madarakani baada ya kuongoza kwa miaka 18.   mgombea wake aliyemteua kuwakilisha muungano tawala emmanuel ramazani shadary amemaliza wa tatu.   martin fayulu ambaye awali alikuwa mgombea wa pamoja wa muungano wa upinzani kabla ya tshisekedi na mgombea wa chama cha unc (union for the congolese nation) vital kamerhe kujiondoa kutoka kwenye muungano huo na kuunda muungano wao wawili, alimaliza akiwa nafasi ya pili.   kwa mujibu wa ratiba iliyotolewa na tume ya taifa ya uchaguzi, ceni, matokeo kamili yanatarajiwa kutangazwa mnamo 15 januari na rais mpya ataapishwa siku tatu baadaye. matokeo hayo hata hivyo yanaweza kupingwa katika mahakama ya kikatiba.   bw kabila alikuwa ameahidi kukabidhi madaraka kwa mshindi wa uchaguzi huo, jambo ambalo likitokea itakuwa mara ya kwanza tangu drc kupata uhuru kutoka kwa ubelgiji mwaka 1960.   matokeo hayo yalikuwa awali yametarajiwa kutangazwa jumapili lakini yakaahirishwa.   mwandishi wa bbc louise dewast anasema ushindi huo uliotangazwa na ceni ni wa kihistoria kwa chama cha udps na tshisekedi mwenyewe.   chama hicho cha upinzani kimejaribu kwa miaka mingi kushinda uchaguzi drc bila mafanikio. lakini katika siku za karibuni kumekuwa na tetesi kuhusu uwezekano wa kufanyika kwa mwafaka kati ya tshisekedi na rais joseph kabila hatua ambayo ilizua wasiwasi miongoni mwa wanasiasa wa upinzani.   bw tshisekedi mwenyewe amekiri kwamba alifanya mazungumzo na chama tawala lakini kuhusu maandalizi ya kipindi cha mpito.   swali kuu kwa sasa ni jinsi wananchi na wadau wa kisiasa watayapokea matangazo hayo. kanisa katoliki ambalo lina waumini wengi na lilikuwa na waangalizi wa uchaguzi maeneo mengi lilikuwa limetahadharisha kwamba litayakataa matokeo iwapo hayatakuwa ya kweli. kanisa hilo lilikuwa limesema linamfahamu mshindi wa urais na kwamba alikuwa ni mshindi wa wazi.   felix tshisekedi, ni mwanawe mwanzilishi wa chama cha union for democracy and social progress (udps), mwanasiasa wa upinzani wa muda mrefu etienne tshisekedi.   babake alifariki februari mwaka jana na sasa mwanawe anatarajia kutumia msingi wa umaarufu wa babake kuchaguliwa kuwa rais.   marafiki zake humuita kwa jina la utani "fatshi" kutokana na hali kwamba yeye ni mnene kiasi.   kwa muda ilionekana kana kwamba tshishekedi, 55, jina lake halingekuwa kwenye karatasi za kura.   novemba 11, yeye na vital kamerhe pamoja na wagombea wengine watano wa vyama vya upinzani walikutana na kumchagua  martin fayulu apambane na emmanuel ramazani shadary.   lakini makubaliano yao yalidumu saa 24 pekee.   tshisekedi na kamerhe walidai kushinikizwa na vyama vyao kujiondoa na wakajitenga na fayulu hatua iliyougawanya upinzani.   wakishinda, tshisekedi atakuwa rais naye kamerhe, ambaye ni rais wa zamani wa bunge na ambaye aliwania dhidi ya kabila mwaka 2011 awe waziri mkuu.   tangu babake tshisekedi alipoanzisha chama cha udps mwaka 1982, kilihudumu kama chama kikuu cha upinzani, mwanzoni wakati wa utawala wa mobutu sese seko kisha wakati wa utawala wa babake kabila, laurent-desire kabila, aliyeongoza 1997 hadi kifo chake 2001.   kujiondoa kwa tshisekedi kutoka kumuunga mkono fayulu kulizua lalama, kwani kuliugawanya upinzani uliokuwa umeonesha dalili za kuungana.   tshisekedi ni baba wa watoto watatu na yeye na fayulu ni waumini katika kanisa moja la kipentekoste jijini kinshasa.   waliwania wanawania dhidi ya shadary ambaye ni mkatoliki.   tshisekedi ana stashahada katika mauzo na mawasiliano kutoka ubelgiji, lakini wakosoaji wake hutilia shaka hilo.   wakosoaji wake pia wamekuwa wakisema hajawahi kushikilia wadhifa wowote wa juu au kuwa na uzoefu wa usimamizi.   lakini amepanda cheo chamani, kuanzia mwaka 2008 ambapo alikuwa katibu wa taifa aliyeangazia masuala ya uhusiano wa nje.   machi mwaka jana aliteuliwa kiongozi wa chama baada ya kifo cha babake.   alichaguliwa kuwa mbunge 2011, akiwakilisha eneo la mbuji-mayi katika mkoa wa kasai-oriental lakini alikataa kuhudumu kwa kuwa hakutambua kushindwa kwa babake na rais kabila katika uchaguzi wa urais wa mwaka 2011.   tshisekedi, ingawa hana uungwaji mkono mkubwa kama wa babake, aliambia afp mwaka jana kwamba akishinda urais ataunda tume ya ukweli, haki na maridhiano na kumuwajibisha bw kabila. lakini alisema atamruhusu kusalia nchini dr congo.   walioruhusiwa kuwania urais dr congo   wagombea urais wakuu   kulikuwa na wagombea 21 lakini watatu ndio wakuu:   waangalizi wa kanda walifuatilia uchaguzi huo lakini waangalizi wa kimataifa hawakualikwa.   nchi hiyo kubwa ya afrika ya kati ina utajiri wa madini na ndiyo mzalishaji mkubwa wa madini ya cobalt, yanayotumiwa kwa simu na betri za magari.   lakini ina viwango vya juu vya umaskini, miundo msingi duni na wanasiasa na wafanyabiashara wanalaumiwa kwa kujitajirisha huku wengine wengi wakibaki kuwa maskini.   imekuwa kwenye hali ambayo waangalizi wengine wanataja kuwa vita vya dunia vya afrika kati ya mwaka 1997 na 2003.
katika mkutano huo, kumezungumziwa hatua ya kiuchumi kwa kusaidia nchi zilioathirika na ebola.   kundi la boko haram limeendelea kuwa tishio, baada ya kuiteka miji kadhaa kaskazini magharibi mwa nigeria, na sasa kundi hilo linatishia kuendelea na mapambano zaidi katika mji wa maiduguri, mji mkuu wa jimbo la borno, mji wenye wakaazi zaidi ya milioni 2 ambako viongozi wamewatolea wito wananchi kuwa watulivu.   kitisho hicho cha boko haram katika mji wa maiduguri kimesababisha hofu kubwa miongoni mwa wananchi wakati huu wakijiandaa kuelekea kwenye uchaguzi wa urais mwezi ujao.   kufuatia hali ilivyo kwa sasa kumekuwa na mitazamo tofauti kuhusu uchaguzi huo ambapo baadhi wameonya kuahirishwa kwa uchaguzi huo, huku upinzani ukiona kwamba hakuna sababu zozote za kuahirisha.   marekani imeahidi kuisiadia nigeria kupambana na kundi hilo wakati huu nchi hiyo ikijaindaa kwa uchaguzi wa urais mwezi ujao.
nafasi ya kavanaugh kuthibitishwa iliongezeka wakati seneta jeff flake wa republikan, mwenye kura peke iliyo kuwa inaweza kubadilisha uamuzi wa kamati hiyo, aliposema ijumaa kuwa atapiga kura kumpitisha kavanaugh, baada ya siku moja kabla kusema alikuwa hajafikia uamuzi.   haiko wazi iwapo warepublikan watapata kura za kutosha kwa ajili ya mteule wao baada ya mahojiano yaliyo kuwa na hisia za juu alhamisi wakati kavanaugh kwa hasira akikanusha tuhuma za kumbaka ford katika tafrija mwaka 1982 wakati wakiwa vijana. wote wawili walitoa maelezo yao kwa kamati ya sheria ya baraza la seneti katika mahojiano yaliyo chukua masaa tisa.  alhamisi jioni, seneta bob corker wa jimbo la tennessee alitangaza kuwa atampigia kura kuthibitisha kavanaugh katika uteuzi huo wa mahakama ya juu. wakati huohuo, amesema, ilikuwa ni ushujaa mkubwa kwa ford kutoa ushahidi, kwani kulikuwa hakuna ushahidi wa kuthibitisha madai yake..   seneta jeff flake wa arizona amesema bado anafikiria namna ya kupiga kura baada ya kusikia maelezo ya ford na kavanaugh.
nchezaji wa cavaliers, lebron james aliiongoza timu yake kuweka historia hiyo baada ya kurejea toka kwenyeh mechi tatu za awali walizokuwa wamefungwa, na kutengeneza historia kwenye mchezo wa saba uliotoa bingwa mpya kwa staili ambayo wengi hawakutarajia.   hili linakuwa ni taji la kwanza kwa timu ya cleveland cavaliers kushinda.   ushindi dhidik ya warriors, ambao waliwafunga cleveland kwenye fainali ya mwaka jana, inakuwa timu ya kwanza kufanikiwa kushinda taji hili kutoka kupoteza michezo mitatu ya awali na kushinda kwenye mchezo wake wa saba, kushinda taji la nba.   "nimekuwa na ndoto hii kwa zaidi ya miaka miwili toka nijee ili kuleta taji kwenye mjik huu," alisema lebron ambaye alikuwa akilia kutokana na kutoamini ushindi iliyoupata timu yake.      lebron alirejea kuichezea cleveland mwaka 2014 baada ya kutumia miaka minne akiwa na timu ya miami heat, ambapo pia akiwa na timu hiyo alifanikiwa kutwaa nayo taji la nba kwenye fainali.lebron anasema "nilitoa kila kitu nilichokuwa nacho. niliweka moyo wangu, damu, jasho na machozi yangu kwenye mchezo huu." alisema mchezaji huyo.lebron aliiongoza timu yake kupata taji la mwaka huu baada ya kufunga alama nyingi zaidi kwenye mchezo mmoja, ambapo usiku wa kuamkia leo alifunga alama 27, huku akipata ribaundi 11 na kusaidia wenzake kufunga mara 11, ushindi ambao pia umemfanya atajwe kama mchezaji mwenye thamani zaidi kwenye mchezo wa fainali, tuzo inayofahamika kama mvp.ushindi huu unamaliza miongo kadhaa ya ukame wa mataji kwa jiji la cleveland, ambalo halijawahi kushinda taji kubwa la nba toka mwaka 1964 katika ligi ya taifa ambayo imewahik kushiriki.kwa mchezaji lebron, kushinda taji hili kunaweka ishara kwake kwa kufanikiwa kutwaa taji la tatu la nba, lakini litakuwa ni historia kwake binafsi kama mchezaji aliyepata mafanikio zaidi na kutimiza ahadi kwa wakazi wa mji wake kuwa angefanikisha mji huo kutwaa taji.timu hii wakatik ikikabiliwa kuondoshwa kwenye mechi zake mbili zilizopita, lebron aliibeba cavaliers na kurejea kwenye mchezo, na kuifanya kuwa timu ya tatu kulazimisha fainali ya mwaka huu kuamuliwa kwenye mchezo wa saba.kwa timu ya warriors, ambayo imeweka rekodi ya kucheza mechi 73 bila kupoteza kati ya michezo 82 ya msimu wa kawaida, kipigo cha kuamkia leo kinakuwa ni kipigo cha kwanza toka mwaka 2013 wakipoteza mechi tatu mfululizo.   lebron alirejea kuichezea cleveland mwaka 2014 baada ya kutumia miaka minne akiwa na timu ya miami heat, ambapo pia akiwa na timu hiyo alifanikiwa kutwaa nayo taji la nba kwenye fainali.   lebron anasema "nilitoa kila kitu nilichokuwa nacho. niliweka moyo wangu, damu, jasho na machozi yangu kwenye mchezo huu." alisema mchezaji huyo.   lebron aliiongoza timu yake kupata taji la mwaka huu baada ya kufunga alama nyingi zaidi kwenye mchezo mmoja, ambapo usiku wa kuamkia leo alifunga alama 27, huku akipata ribaundi 11 na kusaidia wenzake kufunga mara 11, ushindi ambao pia umemfanya atajwe kama mchezaji mwenye thamani zaidi kwenye mchezo wa fainali, tuzo inayofahamika kama mvp.   ushindi huu unamaliza miongo kadhaa ya ukame wa mataji kwa jiji la cleveland, ambalo halijawahi kushinda taji kubwa la nba toka mwaka 1964 katika ligi ya taifa ambayo imewahik kushiriki.   kwa mchezaji lebron, kushinda taji hili kunaweka ishara kwake kwa kufanikiwa kutwaa taji la tatu la nba, lakini litakuwa ni historia kwake binafsi kama mchezaji aliyepata mafanikio zaidi na kutimiza ahadi kwa wakazi wa mji wake kuwa angefanikisha mji huo kutwaa taji.   timu hii wakatik ikikabiliwa kuondoshwa kwenye mechi zake mbili zilizopita, lebron aliibeba cavaliers na kurejea kwenye mchezo, na kuifanya kuwa timu ya tatu kulazimisha fainali ya mwaka huu kuamuliwa kwenye mchezo wa saba.   kwa timu ya warriors, ambayo imeweka rekodi ya kucheza mechi 73 bila kupoteza kati ya michezo 82 ya msimu wa kawaida, kipigo cha kuamkia leo kinakuwa ni kipigo cha kwanza toka mwaka 2013 wakipoteza mechi tatu mfululizo.
wimbo huo utachezwa baada ya sarafu kurushwa kuamua nani ataanzisha mchezo, huku wachezaji wa timu zote mbili wakikusanyika kwenye mduara katikati ya uwanja pamoja na marefa.   afisa mkuu mtendaji wa ligi ya premia richard scudamore amesema hatua hiyo ni ya kuunga mkono ufaransa na kutoa heshima kwa wahasiriwa baada ya mashambulio ya paris yaliyoua watu 129 ijumaa iliyopita.   wimbo wa la marseillaise pia ulichezwa wakati wa mechi ya kirafiki kati uingereza na ufaransa jumanne. uingereza walishinda mechi hiyo.   kuna wachezaji 72 kwa sasa ligi ya premia wanaotoka ufaransa.   "ukizingatia ushirika wetu, pamoja na uhusiano wa karibu ambao umekuwepo kati ya ligi ya premia na ufaransa, kucheza wimbo wa la marseillaise kuonyesha kwamba tuko pamoja nao ndilo jambo bora kufanya," alisema scudamore.   chelsea tayari wametangaza wachezaji wao watavalia tepe za rangi nyeusi mikononi zenye michoro ya bendera ya ufaransa  wakati wa mechi yao ya nyumbani dhidi ya norwich city jumamosi.   newcastle united pia watafanya vilevile wakati wa mechi yao ya nyumbani dhidi ya leicester city.   ligi ya premia imewasiliana na klabu zote kuhusu tahadhari na kuzishauri kuhusu usalama.
kuna mpwitompwito katika chumba cha habari cha redio d: wahariri philipp na paula, msafishaji josephine, bundi eulalia na kompyuta compu wanapokea barua pepe kutoka kwa mfanyakazi mwenzao wa zamani ayhan. tangu ayhan alipoondoka berlin kwenda kumhudumia baba yake, paula amekuwa mnyonge. kwa upande mwingine philipp anaonekana kuwa mwenye furaha. naye profesa ambaye wakati wote yuko tayari kupokea maswali ya wasikilizaji, anatoa vidokezo muhimu kuhusu mbinu za usikilizaji kwa watu wapya katika sehemu ya pili ya mfululizo huu.
hata hivyo iran inakana madai ya kudunguliwa kwa ndege yake.    shambulio hilo limekuwa la kwanza la kijeshi la marekani dhidi yairan kufuatia msururu wa kuongezeka kwa visa vibaya baina ya mataifa hayo. rais trump alitangaza hapo jana akiwa ikulu ya white house kwamba manowari yake ya uss boxer ilichukua hatua hiyo aliyoiita ya kujilinda dhidi ya ndege hiyo isiyo na rubani ya iran aliyosema ilikuwa ikitishia usalama wa manowari hiyo pamoja na wafanyakazi wake.   trump alisema ndege hiyo ilidunguliwa mara moja baada ya kuisogelea manowari hiyo kwa umbali wa mita 914 na kupuuza wito wa wanajeshi wake kuitaka kutokaribia zaidi manowari hiyo. trump alisema "ndege hiyo iliharibiwa mara moja.   hii ni moja ya hatua za karibuni katika mlolongo wa visa vya uchokoti wa iran dhidi ya operesheni zinazofanywa na manowari kwenye eneo la mpaka huru wa bahari. marekani ina haki ya kulinda watumishi na mali zake, na ninayaomba mataifa yote kulaani jaribio hili la iran la kuvuruga uhuru wa kuendesha shughuli na biashara ya kimataifa."   mwanadiplomasia wa juu wa iran mohammad javad zarif alisema hana taarifa ya kuangushwa kwa ndege ya iran   hata hivyo, waziri wa mambo ya nje wa iran mohamad javad zarif jana aliwaambia waandishi wa habari kwamba hakuwa na taarifa yoyote ya kudunguliwa kwa ndege yake isiyo na rubani. alisema wakati alipowasili makao makuu ya umoja wa mataifa, mjini new york kuhudhuria kikao na katibu mkuu wa umoja wa mataifa, antonio guterres.   lakini naibu waziri wake abbas araqchi mapema hii leo amekana taarifa hizo kwenye ukurasa wa twitter, akisema hakuna ndege ya iran iliyopotea, na kuongeza kuwa huenda marekani imekidungua kwa bahati mbaya kifaa chake ambacho hakijajulikana.   msemaji wa juu wa majeshi ya iran abofalzi shekarchi amesema ndege zake zote zisizo na rubani zimerejea salama kwenye kambi yake, baada ya operesheni zake za utambuzi na udhibiti kwenye maeneo ya ghuba na lango hilo la hormuz na hakuna taarifa yoyote ya shambulizi hilo la manowari ya uss boxer, hii ikiwa ni kulingana na shirika la habari la tasnim.   kisa hicho kimeibua wasiwasi wa mzozo wa kikanda unaohusisha marekani na washirika wake kwenye ukanda wa ghuba.
akihutubia mkutano uliyoitishwa na viongozi wa dini wa madehehebu ya sunni mjini cairo, rais mursi aliwaonya pia washirika wa rais bashar al-assad, kundi la kishia la lebanon linaloungwa mkono na iran la hezbollah, na kulitaka kuondoka mara moja kutoka nchini syria. "hezbollah laazima waondoke syria, haya ni maneno mazito," alisema mursi, ambae nchi yake ilikuwa mwenyeji wa mkutano wa viongozi wa kisunni wiki hii, ambao walitoa wito wa vita vya jihadi dhidi ya damascus.   wafuasi wa rais mohammed mursi kutoka chama cha udugu wa kiislamu    tofauti za wazi kati ya wasunni na washia    "hakuna nafasi ya hezbollah ndani ya syria," alisema mursi. mkutano huo ulionyesha mgawanyiko mkubwa wa kidini unaoikumba kanda hiyo. kiongozi mmoja aliezungumza kabla ya rais mursi aliwataja washia kama wazushi, makafiri, madhalimu na washirikina. mkutano huo pia ulitumika kuonyesha mshikamano na mursi, wakati ambapo wapinzani wake wakiandaa maandamano ya kudai kuitishwa uchaguzi wa mapema wa rais.    mursi alipeperusha bendera za misri na syria wakati akiingia ukumbi uliyokuwa na wafuasi wake wapatao 20,000. umati ulikuwa ukiimba: "kutoka kwa wanamapinduzi huru wa misri: tutagonga mhuri juu yako bashar!" mursi, ambae ni mwanasiasa wa chama cha udugu wa kiislamu, alijitenga na kutoa matamshi ya moja kwa moja kuhusu washia na iran, lakini katika sehemu ya dokezo kwa iran, aliyatuhumu mataifa katika kanda hiyo na ya mbali kwa kuendesha "kampeni ya ukatili na mauaji ya kikabila" nchini syria.    "tumeamua leo kukata kabisaa mahusiano na syria na utawala wa sasa wa syria," alisema mursi. aliyataka pia mataifa makubwa duniani kutosita kuweka kanda ya marufuku ya kuruka ndege katika anga ya syria. wanadiplomasia wa magharibi walisema siku ya ijumaa kuwa marekani ilikuwa inafikiria kuweka kanda hiyo katika baadhi ya maeneo ya syria, lakini ikulu ya white house ilisema baadae kuwa marekani haikuwa na maslahi ya kitaifa katika kutekeleza jambo hilo.   raia wa syria waliokimbia mapigano na kuingia nchini uturuki katika mkoa wa hatay.    urusi, ambayo ni mshirika wa assad na mpizani mkubwa dhidi ya kuingilia kijeshi nchini syria, ilisema kuweka marufuku ya kuruka ndege kwa kutumia ndege za kivita aina ya f-16 na makombora ya patriot vilivyoko nchini jordan itakuwa kinyume na sheria. mursi alisema alikuwa anaandaa mkutano wa dharura wa mataifa ya kiarabu na mengine ya kiislamu kujadili hali nchini syria, ambako marekani imeamua kuchukua hatua zaidi kwa kuwapatia silaha waasi.    jeshi la misri linalofadhiliwa na kupewa mafunzo na marekani ni miongoni mwa majeshi yenye nguvu zaidi katika mashariki ya kati. hata hivyo hakujatolewa pendekezo lolote kwamba misri, ambayo inakabiliwa na hali ngumu ya kiuchumi kwa sasa, ijiingize katika mapigano ndani ya syria.    aonya dhidi ya vurugu    mursi alisema: "watu wa misri wanaunga mkono mapambano ya watu wa syria kwa hali na mali, na misri, taifa lake, uongozi....na jeshi, hawatawaacha watu wa syria hadi watakapopata haki zao na heshima yao." udugu wa kiislamu umeungana na mashirika mengine ya madhehebu ya kisunni kutoa wito wa vita vya dini dhidi ya assad na washirika wake wa kishia.   raia wa misri wakiandamana kupinga kuingilia kwa hezbollah katika vita vya syria.   misri haijashiriki kikamilifu katika kuwapatia silaha waasi wa syria, lakini msaidizi mmoja wa mursi alisema wiki hii kuwa serikali mjini cairo haitawazuia raia wa nchi hiyo wanaotaka kupigana nchini syria. hii ilikuwa hotuba ya pili ya uchokozi kutolewa na mursi katika kipindi cha wiki moja. siku ya jumatatu, alisema anaacha njia zote wazi katika kushughulikia mgogoro na ethiopia kuhusiana na bwawa kubwa la umeme ambalo ethiopia inajenga katika mto nile, ingawa alisema cairo haitaki vita na kusisitiza kuwa atatumia njia za kidiplomasia.    wapinzani wa mursi - waliberali na wanasiasa wa mrengo wa kushoto wanaanda maandamano makubwa juni 30, tarehe ya kuadhimisha mwaka mmoja tangu mursi alipoingia ofisini, na kuchochea hofu ya kuwepo vurugu zaidi. mursi aliwambia wafuasi wake wakati wa mkutano kwamba wasikubali kuingizwa katika malumbano, na kwamba hatavumilia vurugu zozote.    mwandishi: iddi ismail ssessanga/rtre. mhariri: sudi mnette
wengi wa waliothiriwa walikuwa ndani na nje ya mji wa timisoara ambapo upepo ulifika kasi ya kilomita 100 kwa saa ulioangusha miti na kuong'oa paa za nyumba.   baadhi ya huduma za umeme na maji zimekatwa.   "hatukuonywa kuhusu hili, ripoti ya hali ya hewa ilisema kuwa kungekwa na mvua," meya wa mji wa timisoara nicolae robu aliambia runinga moja.   huduma za dharura nchini romania zimewashauri watu kusalia manyumbani mwao na kuzuai kwenda karibu na miti na nyaya za umeme.   kimbunga hicho kwa sasa kinaelekea kaskazini kwenda ukrain.
waasi wamesema wameudhibiti mji ulio na kampuni ya kusafisha mafuta, ras lanuf, katika mapigano makali ya uasi huo yaliosababisha vifo vya watu wengi, tuhuma ambazo afisa mmoja wa serikali amezikanusha. mapiganao hayo yalionekana kuthibitisha mgawanyiko nchini humo kati ya eneo la magharibi karibu na mji mkuu tripoli, linalodhibitiwa na vikosi vya gaddafi, na mashariki kunakodhibitiwa na waasi hao.   ujumbe wa umoja wa mataifa   wakati huohuo, kanali gaddafi amemchagua aliyekuwa waziri wa mambo ya nje libya kuwa mjumbe wake nchini marekani, na kuchukuwa nafasi ya aliyekuwepo ambaye alijitenga na utawala wake. umoja wa mataifa unasema serikali ya gaddafi inaomba mwanadiplomasia mkuu wa libya, ali abdussalam treki aidhinishwe kuwa mwakilishi mpya wa libya wa umoja wa mataifa. msemaji mmoja wa katibu mkuu wa umoja huo, ban ki-moon, hapo jana alisema kuwa ofisi ya mkuu huyo ilipokea barua ya pili ya kutaka balozi mohamed shalgham na naibu wake ibrahim dabbashi waondolewe mamlaka ya kidiplomasia. wote walijitenga wazi na gaddafi kufuatia hatua ya kiongozi huyo dhidi ya waandamanaji waliomtaka aondoke madarakani.   kiongozi wa libya muammar gaddafi   wakati huo huo mashirika ya kutoa misaada yanasema idadi ya watu wanaoikimbia libya kutafuta hifadhi nchini tunisia na misri, imezidi laki mbili tangu kuanza machafuko mnamo tarehe 15 mwezi uliopita. hali inasemekana kuimarika kiasi, lakini serikali za nje zinahofia kuwa huenda idadi hiyo ikapindukia iwapo mapigano yatazidi libya. kamishna wa umoja wa ulaya wa msaada wa kibinaadamu kristalina georgieva anasema vifaa vya usaidizi vinapungua na kwamba hali ni mbaya. alisema pia wataalamu wa umoja wa mataifa hawajafanikiwa kufika katika mji mkuu tripoli. msemaji wa wizara ya mambo ya nje wa marekani, philip j crowley, aliwaambia waandishi wa habari kuwa ndege mbili za usafiri za jeshi la marekani, zilituwa nchini tunisia hapo jana, zikiwa zimebeba maji, mablanketi na vifaa vingine vya usaidizi, kwa watu hao walioyakimbia mapinduzi.    tangu siku ya alhamisi, umoja wa ulaya umekuwa ukiratibu mpango mkubwa wa usaidizi kwa wakimbizi katika mpaka wa tunisia na libya. ndege ya kimataifa inawasafirisha maelfu ya wakimbizi kutoka eneo la djerba nchini tunisia. mataifa ya umoja wa ulaya, zikiwemo ujerumani, uhispania, italia na ufaransa, zinatuma ndege na meli za ziada.   mwandishi: maryam abdalla/rtre/afpe/mhariri:grace patricia kabogo.
